Pěšáci/TATABOJS
 
Skončili jsme - jasná páka,
z Warneru nám zavolal Michal Máka.
Čeká na náš nový materiál,
tak se podíváme co dům dal.

Hudební byznys se trochu hroutí,
málokoho z nás toto ale nějak rmoutí,
na každým krku máme kytaru,
baréčko zmáčknem jako postaru.

Jsme pěšáci rocknrollu,
po žebříčkách lezeme spíš dolů,
tvrdíme, že neúspěch nás nebolí
neboli není malých rock'n'rollí

není malých rock'n'rollí ...

Nikdy nebudeme patřit do stejné ligy,
jakou léta hraje Jimmy a. k. a. Iggy
a těžko budeme kdy lepší než
. . . Clash!

Být Talking Heads, Pixies nemáme v plánu,
jsme jen kapela lokálního významu
a když právě nemáme nic svýho,
tak hrajem něco něco jako Devo (Mongoloid)

není malých rock'n'rollí ...

Hives! Nerd! Gorillaz! nebo Streets!
Valí se toho na nás čím dál tím víc
a když už nám opravdu teče do bot,
řekneme jenom „ we are the robot . . . s“

U kritiků těžko najdeme oporu,
už si tužku brousí Švamberk i Nanoru.
I když nikdy nebudeme jako Bowie,
nás to ale stejně baví

není malých rock'n'rollí ...