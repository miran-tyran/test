Sen noci svatebčanské/Vlasta Redl

Jednou jsem na svatbě veliké byl
Vína mi nalili
Tak co bych se nenapil
A když mě k půlnoci vynesli ven
Zdál se mi zdál se mi tenhleten sen

Že jsem měl holku a měl si ji brát
Ale vzal si ji můj nejlepší kamarád
A když mě pak přišli na svatbu zvát
Abych šel za svědka
Teď přijde zápletka

Já na tu svatbu přece jen šel
Vína bylo dost a koláčů co kdo chtěl
A když mě k půlnoci vynesli ven
Zdál se mi zdál se mi tenhleten sen

Kačeny holubi krocani husy
Kaviár ústřice pro sto lidí
Babička plakala jak jim to sluší
Taková svatba se hned jen tak nevidí

A já na té svatbě za svědka byl
S nevěstou tančil a s ženichem klábosil
Když jsem se probral
Koukám kde to jsem
Ej škoda přeškoda
Byl to jen sen

Ležel jsem v posteli vzhůru břichem
Vedle mě nevěsta a já byl ženichem