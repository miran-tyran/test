Lano co k nebi nás poutá/Traband

Já sedával v přístavu, popíjel kořalu, s holkama laškoval
A bylo mi fuk, co je, hlavně když fajfka mi doutná 
Co bylo už není, všechno mý jmění jsem dávno rozfofroval 
Jsme silný jak silný je lano, co k nebi nás poutá 


Ale najednou zmatek, když vešel ten chlápek, na mou duši! 
Objedná si drink a sedne si vedle do kouta 
Pak se nakloní ke mně a povídá jemně: Matouši! 
Jsme silný jak silný je lano, co k nebi nás poutá 

Já povídám: Pane, odkud se známe? Esli se nemýlíte? 
A co je vám do mě, starýho mrchožrouta? 
On na to: Pojď, dej se na moji loď, má jméno Eternité 
Jsme silný jak silný je lano, co k nebi nás poutá 



Ty jeho slova se zařízly do mě jako bys břitvou šmik 
Jako když po ránu vzbudí tě křik kohouta 
Tak povídám: Jdem! A ještě ten den stal se ze mě námořník 
Jsme silný jak silný je lano, co k nebi nás poutá 


Tak zvedněme kotvy a napněme plachty, vítr začíná vát! 
Černý myšlenky vymeťme někam do kouta 
Hudba ať hraje o dobytí ráje, teď není čeho se bát 
Jsme silný jak silný je lano, co k nebi nás poutá 
Jsme silný jak silný je lano, co k nebi nás poutá 
