ŘEKA ZAPOMNĚNÍ/Nohavica

Po Nilu pluje loď
Nad lodí vůně vonná
Na přídi stojí choť
Mrtvého faraóna
Ve stínu pyramid
Po břehu běhá lid
A smutek otroků
Se nedá zastavit

A v řece zapomnění
Co bylo to už není
Valí se ke kaskádám
Voda jež do tmy padá
Po Nilu plují lodě
My na té kalné vodě
Plyneme zvolna s nimi
Dlouhými staletími

Po Nilu pluje loď
Má jméno Kleopatra
Neokouněj a foť
To stará říše chátrá
Nová se narodí
Až racek nad lodí
Zakrouží potřetí
A smutně odletí

V té řece zapomnění
Co bylo to už není
Valí se ke kaskádám
Voda jež do tmy padá
Po Nilu plují lodě
My na té kalné vodě
Plyneme zvolna s nimi
Dlouhými staletími

Po tvářích stéká pot
S ním barvy líčidel
To čas je lodivod
V konvoji plavidel
Dav tančí na zádi
Nikomu nevadí
Dav tančí na přídi
a nikdo neřídí
V té řece zapomnění
Co bylo to už není
Valí se ke kaskádám
Voda jež do tmy padá
Po Nilu plují lodě
My na té kalné vodě
Plyneme zvolna s nimi
Dlouhými staletími
