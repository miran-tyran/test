Dáma s čápem/Sto zvířat
 
až budu končit, až budu mít za pár
postavím si past a do ní chytím čápa
už se vidím, jak ho krmím cukrem a skořicí
jak pomalu nabírám diamanty na lžíci
a dávám mu je s chlebem a ze stropu tma kape
chci bejt stará dáma, která žije s čápem

při naší svatbě budu stát
vedle mě čáp a lidi kolem
a celá obloha se bude opírat
o moje francouzský hole

až bude po všem, doufám, že to chápeš
chci bejt stará dáma, která žije s čápem
už se vidím, jak se oba oblíknem do peří
a jak můj čáp v rodinným stříbru večeří
a potom pijem likér a všude voní parfém
chci bejt stará dáma, která žije s čápem