Hluboko v lesích/HM

Hluboko v lesích
jsou mělké jámy
na které z kopců
hlína se snáší

A pod tou hlínou
jsou trosky strojů
které se dříve
oblohou nesly

Uvnitř těch strojů
piloti mrtví
jak rovní s rovným
hovoří s uhlím

Pahýly prstů
svírají skříňky
černé jak láska
u zadních dveří

Přání a touha
tisíce chlapců
skrývá se v skříňkách
drobných jak vesmír

V každé té skříňce
smutné jak štěstí
.....
.....

Až se mě zeptáš
proč jsem tak smutný
řeknu že v lesích
jsou mělké jámy

V těch mělkých jámách
piloti mrtví
skrývají všechno
co chci ti říct
