Dvakrát/Vlasta Redl

Dvakrát dvě deci přede mě postavil pán
Musel si přeci všimnout že jsem tu sám
Dvakrát se uklonil dvakrát poděkoval
Skupina spustila "Andulko Šafářová"

Ach to je muzika až se mi srdce svírá
Ještě že na dvojitý Nelson dvakrát se neumírá
Od stolů vstávají ti co tu nejsou sami
Tak proč stojíš u mě dívenko s květinami

Holky rty špulí na stébla v citrokolách
Všechny jsou v stejném - copánky, mašle, volán,
Všechny si naráz dávají hádat z dlaně
ta, co je nejblíž, vypadá odhodlaně

A tak provlékám skrz to hluché
velblouda i jehly uchem
To jsem netušil že je to tak náramně jednoduché

To je ta pravá chvíle pro autogramy
Plaše se sklání a voní fialkami,
Raději jděte mi z očí tajemná Eurydiko
nějak dnes nesnáším pohled na krev a mlíko

Samoto samoto laskavá domovino
Syn se ti vrátil tak ještě dvakrát víno
Ať ještě chvíli je všechno tak hezky sudé
Ať se smím loudat pár kroků za osudem

A ona ať oči klopí
Ať se v těch hlubinách neutopím
Kéž bych tak neviděl a neslyšel
Co nikdy nikdy nepochopím

Ještě se třpytí jak slza na kameni
A už tu není, zmizela bez loučení,
Ani ten v černém dvakrát si neví rady
Pán si přál platit zvlášť nebo dohromady ?

