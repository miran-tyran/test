Zase nic/Vlasta Redl

Když tak měřím svůj krok
Vychází mi z toho valčík
Pravda, byly tu i polky
Něco čač a něco samb
Občas mihl se foxtrot
Rock`n`roll, ba i to disco
Ale valčík je ten tanec
K němuž mám tak blízko

Zase nic-c c-c c-c

Ten mírný krok
Trochu pyšný a trochu věčný
Trochu dokola a trochu vpřed
Vždy jednou víc a dvakrát míň
To je ten tanec který znám
A který zřídka pokazím
I když zdálo se už mnohokrát
Že moje hvězda vychází

Zase nic-c c-c c-c

A tak vymetám bary
A hledám sál kde dobře hrají
Kde bych se odvázal
Zahodil sako
Vrhl se na zem
A tam breakoval
A vždycky když se mi už zdá
Že jsem to rozjel že to je vono
Někdo mě taktně upozorní
Zakašláním

Zase nic-c c-c c-c

Každý tančí jak umí
Někdo obkročák a jiný kazačok
A srdce tluče nám tak rychle
Jak rychlý je náš krok
Nejde mít v srdci hudbu jinou
Než v rytmu svých dní a roků
Duše jsou jen ozvěnou
Našich včerejších kroků

Houpy houpy
Zas se mi smál celý sál
Zase jsem lady karneval
A přece věřím tomu dál
Že ten můj tanec houpací
Smysl neztrácí
I když budu tančit třeba sám

To svoje c-c...