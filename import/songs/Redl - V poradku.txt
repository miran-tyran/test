V pořádku/Vlasta Redl

Zase střílejí do lidí
Naštěstí v cizích krajích
A u nás všechno je v pořádku
Chlapi v hospodě děti si hrají
A tam rodina u stolu
Přečte si úřední zprávu
Váš syn byl zastřelen
Zaplaťte za popravu

Milý táto
Zas jsem tě deset roků neviděl
Nechci tu motorku
Co jsi mi slíbil za vysvědčení
Jen poraď táto
Jak to mám udělat abych se nestyděl
Že ještě jsem vůbec naživu
Že taky nejsem zastřelený

Zase střílejí do vzduchu
A do špatných lidí
Tak všechno je v pořádku
Vždyť Pámbů to vidí
Všichni se po smrti sejdeme
Kolem velkého piána
A budem hrát samý veselý
Až do rána

Jenže příteli
Mně to už vážně nějak nestačí
Že tam nahoře budem takoví
Jaké se tady dole chceme
Jak mám uvěřit
Že budem všichni úplně jinačí
Že se cestou nahoru
Samým štěstím všichni pomátneme

Taky žena mi vyčítá
Že jsem málo doma
Už dávno není to v pořádku
Štěstí se nedá dělit dvěma
A naše rodina u stolu
Čeká úřední zprávu
Ale střílet se nebude
Ani šampaňským na oslavu

Jenže paní
Jak mám žít bez otce a bez syna
Bez ducha se motat po hospodách
Čekat na zavření
Na stanné právo
Bývalých otců ve svých bývalých rodinách
Na zákaz docházení domů
Po setmění

Zase mám špatnou náladu
To asi z pití špatně mi tráví
Už asi taky nejsem v pořádku
A možná už se neuzdravím
A i když není mi to lhostejné
Jedna jistota mi zbyla
Není písnička tak dlouhá
Aby neskončila
Není písnička tak dlouhá

